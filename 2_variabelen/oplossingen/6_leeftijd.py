"""
Wanneer je zegt dat je 17 jaar oud bent, betekent dat eigenlijk dat de aarde al 17 keer rond de zon heeft gedraaid sinds jij werd geboren. Aangezien andere planeten er langer of minder lang over doen om 1 keer rond te zon te draaien, zal je een andere leeftijd hebben op die planeten. Je kan berekenen hoe oud je zou zijn op een andere planeet, gebruik makend van de volgende formule 

y = (x * 365.0) / d

Met
x = je leeftijd op aarde
y  = je leeftijd op planeet Y
d = het aantal dagen dat planeet Y erover doet om 1 keer rond de zon te draaien

Ontwerp een applicatie waarbij de gebruiker zijn leeftijd op aarde ingeeft en zijn leeftijd terugkrijgt op de planeten Mercurius, Venus, Jupiter en Saturnus. De omlooptijd van deze planeten staat in de onderstaande tabel
Mercurius --> 88 dagen
Venus --> 225 dagen
Jupiter --> 4380 dagen
Saturnus --> 10767 dagen
"""
